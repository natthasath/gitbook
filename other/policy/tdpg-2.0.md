# TDPG 2.0

หลังจากที่เราได้ทำความเข้าใจกับ [GDPR & PDPA](https://codeinsane.wordpress.com/2020/03/03/gdpr-pdpa/) เบื้องต้นกันไปแล้ว เราจะมาทำความเข้าใจแนวแนวปฏิบัติตาม Thailand Data Protection Guidelines ( TDPG 2.0 ) ทั้ง 6 แนวปฏิบัติ เพื่อให้สามารถนำไปปรับใช้ได้ง่ายมากยิ่งขึ้น



**1. แนวปฏิบัติการกำหนดและแยกแยะข้อมูลส่วนบุคคล ( 5 ข้อย่อย )**\


* Data Policy : หน่วยงานของคุณมีการกำหนดนโยบายอย่างไร เก็บข้อมูลอะไรบ้าง สามารถกำหนดนโยบายตาม TDPG 2.0 ก็ได้
* Data Discovery : กำหนดขั้นตอนการตรวจสอบข้อมูลอย่างไร ระบบตรวจสอบก่อนจัดเก็บหรือไม่ หรือใช้คนในการตรวจสอบ
* Data Proliferation : ระบุแหล่งที่มาของข้อมูล และเส้นทางการไหลขอลข้อมูล รวมถึงการกำหนดบุคคลที่เกี่ยวข้อง ทั้ง 4 ประเภท
  * Data Subject : เจ้าของข้อมูล
  * Controller : ผู้ควบคุมข้อมูล
  * Processor : ผู้ประมวลผลข้อมูล
  * Third Parties : บุคคลภายนอก
* Data Risk : กำหนดระดับความเสี่ยง โอกาสเกิดและระดับความรุนแรงของผลกระทบ โดยยึดหลักของ Confidentiality, Integrity, Availability ( CIA ) โดยทั่วไปจะแบ่งเป็น 3 ระดับ
  * ระดับต่ำ : เกิดผลกระทบต่อระบบและทรัพย์สิน เพียงเล็กน้อย แต่ธุรกิจสามารถให้บริการได้ปกติ
  * ระดับกลาง : เกิดผลกระทบต่อระบบและทรัพย์สิน อย่างมีนัยสำคัญ แต่ธุรกิจสามารถให้บริการพื้นฐานได้ เสียหายบางระบบ
  * ระดับสูง : เกิดผลกระทบต่อระบบและทรัพย์สิน จนไม่สามารถให้บริการพื้นฐานได้
* Data Protection : กำหนดมาตรการคุ้มครองข้อมูลส่วนบุคคล

_**ตัวอย่างบันทึกเข้าออกห้อง Data Center**_

```
มีการจัดเก็บข้อมูลส่วนบุคคล ที่มีการเข้าออกห้อง Data Center แบ่งเป็น 2 กรณี 1.บุคคลภายใน และ 2.บุคคลภายนอก โดยบุคคลภายในจะทำการแสกนล่ายนิ้วมือ ส่วนบุคคลภายนอกจะทำการแลกบัตรประจำตัวประชาชน พร้อมทั้งเขียนบันทึกลงในสมุด ชื่อ-นามสกุล วันเวลาเข้าออก
```

* Identifiability : ข้อมูลดังกล่าวสามารถระบุตัวบุคคลได้โดยตรง
* Volume : ปริมาณข้อมูลโดยเฉลี่ยประมาณ เดือนละ 3 ครั้ง
* User Access and Activity : ข้อมูลสามารถเข้าถึงได้จากเจ้าหน้าสำนักเทคโนโลยีสารสนเทศ บุคคลอื่นไม่สามารถเข้าถึงได้ เว้นแต่ได้รับอนุญาตจากผู้บริหารระดับสูง
* Adverse Effects to Data Subjects : ข้อมูลดังกล่าวมีผลกระทบในการระบุตัวผู้กระทำผิด และเป็นหลักฐาน จากการที่เข้าไป Maintenance ห้อง Data Center แล้วเกิดความเสียหาย ทำให้เกิดความอับอายต่อเจ้าของข้อมูล
* Adverse Effects to Organization : หากข้อมูลสูญหาย ถูกเผยแพร่ ถูกขโมยไป จะส่งผลกระทบต่อองค์กรน้อยมาก
* Risk : ระดับต่ำ โอกาสเกิดต่ำและระดับความรุนแรงของผลกระทบต่ำ
* Period : ไม่ได้กำหนด

_**ตัวอย่างบันทึกประวัติการใช้งาน Internet**_\


```
มีการจัดเก็บข้อมูลส่วนบุคคล ประวัติการใช้งาน Internet ตาม พ.ร.บ. คอมพิวเตอร์ โดยทำการจัดเก็บข้อมูล IP Address (Source), IP Address (Destination) และวันเวลาใช้งาน
```

* Identifiability : ข้อมูลดังกล่าวไม่สามารถระบุตัวบุคคลได้โดยตรง แต่มีระบบยืยันตัวตน Authentication ในการออก Internet กรณีที่เครื่องไม่ได้ทำการ Join AD
* Volume : ปริมาณข้อมูลมหาศาล
* User Access and Activity : ข้อมูลสามารถเข้าถึงได้จากเจ้าหน้าสำนักเทคโนโลยีสารสนเทศที่เกี่ยวข้อง บุคคลอื่นไม่สามารถเข้าถึงได้ เว้นแต่หน่วยงานภาครัฐที่เกี่ยวข้องร้องขอ
* Adverse Effects to Data Subjects : ข้อมูลดังกล่าวมีผลกระทบในการระบุตัวผู้กระทำผิด และเป็นหลักฐาน จากการใช้งาน Internet ทำให้เกิดความอับอายต่อเจ้าของข้อมูล
* Adverse Effects to Organization : หากข้อมูลสูญหาย ถูกเผยแพร่ ถูกขโมยไป จะส่งผลกระทบต่อภาพลักษณ์ขององค์กร และอาจถูกโจมตีจากข้อมูลนั้นตามมาอย่างมีนัยสำคัญ
* Risk : ระดับกลาง โอกาสเกิดต่ำและระดับความรุนแรงของผลกระทบสูง
* Period : 90 วัน

**2. แนวปฏิบัติเกี่ยวกับฐานในการประมวลผลข้อมูลส่วนบุคคล ( 6 ข้อย่อย )**\


การประมวลผลข้อมูลจะกระทำได้ก็ต่อเมื่อ มีการแจ้งเจ้าของข้อมูลถึงฐานในการประมวลผลข้อมูล ไม่ว่าจะเป็นการจัดเก็บข้อมูล การเผยแพร่ การเก็บรักษา ตาม พ.ร.บ. คุ้มครองข้อมูลส่วนบุคคลบัญญัติให้ ความยินยอม ( Consent ) เป็นฐานหลักในการประมวลผลข้อมูล ต้องเขียนชัดเจน “ยินยอม” หรือ “ไม่ยินยอม”   และประกอบไปด้วยอีก 6 ฐาน ที่ไม่สามารถใช้ฐานความยินยอมมาอิงกับการประมวลผลได้

* ฐานเอกสารประวัติศาสตร์ จดหมายเหตุ งานวิจัย ( Research )
* ฐานประโยชน์สำคัญต่อชีวิต ( Vital Interest )
* ฐานสัญญา ( Contract ) ใช้ได้กับข้อมูลส่วนบุคคทั่วไป ข้อมูลอ่อนไหวใช้ไม่ได้
* ภารกิจของรัฐ ( Public Task )
* ฐานประโยชน์อันชอบธรรม ( Legitimate Interest )
* ฐานการปฏิบัติตามกฎหมาย ( Legal Obligation )

> **การถอนความยินยอม ต้องกระทำได้ง่ายระดับเดียวกับการให้ความยินยอม**

ดังนั้นหากผู้ควบคุมข้อมูลทำการแจ้งฐานการประมวลผลข้อมูล ก็จะช่วยลดขั้นตอนการติดต่อกับเจ้าของข้อมูลส่วนบุคคลหลังการถอนความยินยอมหรือหลังสัญญาสิ้นผลบังคับคดี ซึ่งแต่ละองค์กรจะใช้ฐานในการอิงกับการการประมวลผลที่ต่างกันไปตามลักษณะการดำเนินธุรกิจ และอาจะใช้ได้มากกว่าหนึ่งฐานในการประมวลผลข้อมูลชุดเดียวกัน

_**ตัวอย่างของภาคการศึกษา**_

```
- ฐานงานวิจัย เช่น งานวิจัย วิทยานิพนธ์ ต่าง ๆ
- ฐานสัญญา เช่น การจ้างงาน ต่าง ๆ
- ฐานปฏิบัติตามกฎหมาย เช่น การบันทึกประวัติการใช้งาน Internet
- ฐานความยินยอม เช่น การเปิดเผยข้อมูลส่วนบุคคลบางส่วนให้กับผู้จ้างงาน
- ฐานสัญญา เช่น การตรวจสอบข้อมูลส่วนบุคคลตอนรับสมัครนักศึกษา หากใช้สัญญาดังกล่าวเป็นฐานในการประมวลผลแล้วก็ไม่ต้องขอความยินยอมเพิ่มเติม
```

**ตัวอย่างของภาคธนาคาร**

```
- ฐานสัญญา เช่น การเปิดบัญชี, การทำกรมธรรม์ ไม่สามารถประมวลผลข้อมูลของผู้เอากรมธรรม์ ซึ่งมิใช่คู่สัญญาได้
- ฐานความยินยอม เช่น การขอรับเงินตามกรมธรรม์
- ฐานผลประโยชน์อันชอบธรรม เช่น การเปิดประมูลทรัพย์สินเพื่อใช้หนี้, การขอรับเงินตามกรมธรรม์ ที่มีการประเมินแล้วไม่ขัดต่อสิทธิประโยชน์ของผู้ทำกรมธรรม์
```

**ตัวอย่างของภาคสาธารณะสุข**

```
- ฐานสัญญา เช่น การเข้ารับการรักษาพยาบาลและการประกันสุขภาพ ซึ่งจะมีสัญญาเกิดขึ้น 2 ฉบับ
```

**3. แนวปฏิบัติเกี่ยวกับหน้าที่และความรับผิดชอบของผู้ควบคุมและผู้ประมวลผลข้อมูล**

บุคคลหนึ่งสามารถเป็นได้ทั้งผู้ควบคุมข้อมูลและผู้ประมวลผลข้อมูลได้ ในกรณีที่ข้อมูลคนละชุดกัน ซึ่งหน้าที่และความรับผิดชอบของผู้ควบคุมข้อมูลและผู้ประมวลผลข้อมูลก็จะแตกต่างกันออกไป

**หน้าที่ของผู้ควบคุมข้อมูล**

* จัดตั้งเจ้าหน้าที่คุ้มครองข้อมูลส่วนบุคคล DPO
* ประเมินความเสี่ยงและผลกระทบด้านการคุ้มครองข้อมูลส่วนบุคคล DPIA
* จัดทำข้อตกลงในการประมวลผลข้อมูล
* มีมาตรการป้องกันความปลอดภัยของข้อมูล
* มีมาตรการป้องกันการโอนข้อมูลไปยังต่างประเทศ
* มีมาตรการเก็บรักษาข้อมูล และบันทึกประวัติการประมวลผลข้อมูล
* มีมาตรการในการตรวจสอบ และทำลายข้อมูล
* ประสานงานกับเจ้าของข้อมูล พร้อมทั้งแจ้งเจ้าของข้อมูลกรณีข้อมูลรั่วไหล
* กำหนดมาตรการต่าง ๆ ให้สอดคล้องตามที่กฎหมายกำหนด

**หน้าที่ของผู้ประมวลผลข้อมูล**

* ประมวลผลข้อมูลตามข้อตกลงการประมวลผลข้อมูล
* เก็บบันทึกประวัติการประมวลผลข้อมูล
* มีมาตรการป้องกันการประมวลผลข้อมูลโดยมิชอบ

**ตัวอย่างการเก็บข้อมูลของเว็บไซต์**

```
เราจะทำการเก็บข้อมูลที่เกี่ยวกับการเข้าเยี่ยมชมเว็บไซต์และพฤติกรรมการสั่งซื้อสินค้าของท่าน เพื่อนำมาวิเคราะห์พฤติกรรมผู้บริโภค แล้วเสนอสินค้าที่ตรงกับความต้องการของท่านต่อไป
```

**4. แนวปฏิบัติเพื่อการประเมินผลกระทบด้านการคุ้มครองข้อมูลส่วนบุคคล ( DPIA )**\


การประเมินผลกระทบด้านการคุ้มครองข้อมูลส่วนบุคคล  เป็นกระบวนการที่ใช้เพิ่มความระมัดระวังในการประมวลผลข้อมูลส่วนบุคคล กรณีที่มีความเสี่ยงที่จะกระทบต่อสิทธิเสรีภาพส่วนบุคคลในระดับสูง โดยต้องมีการจัดทำอย่างต่อเนื่อง ได้แก่

* การประมวลผลข้อมูลส่วนบุคคลจำนวนมากด้วยระบบอัตโนมัติ
* การประมวลผลข้อมูลอ่อนไหวจำนวนมาก
* การเฝ้าระวังในที่สาธารณะ

_**ตัวอย่างของการประมวลผลข้อมูลจำนวนมาก**_

```
- การประมวลผลข้อมูลผู้ป่วยตามโรงพยาบาล
- การประมวลผลข้อมูลลูกค้าตามร้านค้า
- การประมวลผลข้อมูลธุรกรรมทางการเงินตามธนาคาร
- การประมวลผลข้อมูลประวัติอาชญากรรมตามของสำนักงานตำรวจแห่งชาติ
```

โดยการพิจารณาว่ากรณีใดที่มีผลกระทบต่อสิทธิเสรีภาพส่วนบุคคลในระดับสูง หากตรงกับเกณฑ์ในการพิจารณาตั้งแต่ 2 ข้อขึ้นไป จะถือว่าเข้าข่ายมีผลกระทบต่อสิทธิเสรีภาพส่วนบุคคลในระดับสูง ยกเว้นฐานหน้าที่ตามกฎหมาย ( Legal Obligation ) หรือ ฐานภารกิจของรัฐ ( Public Task ) ไม่ต้องจัดทำ DPIA ประกอบด้วยเกณฑ์ในการพิจารณาดังนี้

* Evaluation or Scoring : เป็นการประมวลผลข้อมูลเฉพาะตัวบุคคล Profiling เพื่อวิเคราะห์ตัวบุคคล เช่น สถานะทางการเงิน, สถานะทางการศึกษา, สถานะทางครอบครัว, รสนิยม, ความสามารถในการชำระหนี้, เครดิต
* Automated Decision with Legal Effect : เป็นการประมวลผลข้อมูลเพื่อตัดสินใจซึ่งมีผลทางกฎหมาย เช่น การเลือกปฏิบัติ
* Systematic Monitoring : เป็นการประมวลผลข้อมูลเพื่อเฝ้าระวังในที่สาธารณะ โดยไม่ทราบว่าใครเป็นผู้เก็บข้อมูล และข้อมูลถูกนำไปใช้อย่างไร
* Sensitive Data : เป็นการประมวลผลข้อมูลอ่อนไหว เช่น ข้อมูลผู้ป่วย, ประวัติอาชญากรรม, ข้อมูลธุรกรรมทางการเงิน
* Large scale : เป็นการประมวลผลข้อมูลจำนวนมาก โดยพจารณาจาก
  * จำนวนเจ้าของข้อมูล
  * ปริมาณข้อมูล
  * ระยะเวลาการประมวลผล
  * ขอบเขตทางภูมิศาสตร์
* Combining Dataset : เป็นการประมวลผลข้อมูลจาก Dataset ตั้งแต่ 2 ชุดขึ้นไป ที่มีขอบเขตและวัตถุประสงค์ต่างกัน หรือ ถูกประมวลผลโดยผู้ควบคุมคนละรายกัน เช่น ประกันโรค COVID-19 ใช้ข้อมูลทางการเงินจากธนาคาร และ ใช้ข้อมูลทางการแพทย์จากโรงพยาบาล
* Vulnerable Data Subject : เป็นการประมวลผลข้อมูล โดยที่เจ้าของข้อมูลไม่สามารถให้ความยินยอมหรือปฏิเสธการประมวลผลข้อมูลเพื่อการใช้สิทธิของตนได้ เช่น ผู้เยาว์ ผู้ไร้ความสามารถ ผู้สูงอายุ
* Innovative use : เป็นการประมวลผลด้วยเทคโนโลยี Biometric Recognition เช่น ลายนิ้วมือ, ใบหน้า, ดวงตา, เสียง
* Prevent Data Subjects’ Right or Access : เป็นการประมวลผลซึ่งกระทบสิทธิต่อเจ้าของข้อมูล เช่น ธนาคารทำการตรวจสอบประวัติลูกค้าด้วยข้อมูลเครดิตเพื่อกำหนดวงเงินกู้

**5. แนวปฏิบัติเกี่ยวกับการส่งหรือโอนข้อมูลส่วนบุคคลไปยังต่างประเทศหรือองค์กรระหว่างประเทศ**

การโอนข้อมูลส่วนบุคคลไปยังต่างประเทศ ได้มีการกำหนดให้ประเทศปลายทางหรือองค์กรระหว่างประเทศนั้น จะต้องมีมาตรฐานการคุ้มครองข้อมูลส่วนบุคคลที่เพียงพอ ได้แก่ มีกฏหมายคุ้มครอง มีองค์กรตรวจสอบ กระบวนการสื่อสารข้อมูลจะถูกแบ่งออกเป็น

* การส่งหรือโอน ( Transfer ) : ผู้รับข้อมูล หรือ ประเทศปลายทางต้องอยู่ต่างประเทศ ยกเว้น ผู้รับข้อมูลเป็นนิติบุคคลเดียวกันกับผู้ควบคุมข้อมูลแล้วเดินทางไปต่างประเทศ จะถือเป็นการส่งผ่าน
* การส่งผ่าน ( Transit ) : ผู้รับข้อมูล หรือ ประเทศปลายทางอยู่ภายในประเทศ ถึงแม้ข้อมูลจะวิ่งผ่านเครื่อง Server ที่อยู่ต่างประเทศก็ตาม

ในกรณีที่ประเทศปลายทางหรือองค์กรระหว่างประเทศ ไม่มีมาตรฐานการคุ้มครองที่เพียงพอ ผู้ควบคุมข้อมูลส่วนบุคคลอาจทำ นโยบายคุ้มครองข้อมูลส่วนบุคคลของเครือกิจการ BCR ( Binding Corporate Rules ) โดยจะต้องได้รับการตรวจสอบและรับรองจากสำนักงานคณะกรรมการคุ้มครองข้อมูลส่วนบุคคล ซึ่งยังไม่ได้กำหนดรายละเอียดหลักเกณฑ์ในการตรวจสอบ แต่อาจสามารถอ้างอิงตามแนวทาง GDPR ได้แก่

* มีสภาพบังคับตามกฏหมายและกำหนดหน้าที่ของสมาชิกไว้ชัดเจน
* รับรองสิทธิของเจ้าของข้อมูลและการบังคับใช้สิทธิในฐานะผู้รับประโยชน์ภายนอก รวมถึงการใช้สิทธิร้องเรียนต่อสำนักงานคุ้มครองข้อมูลส่วนบุคคลและศาล
* กิจการจะต้องแสดงความรับผิดชอบต่อความเสียหายที่อาจเกิดขึ้นจากเครือกิจการ
* เจ้าของข้อมูลในฐานะผู้รับประโยชน์ภายนอก สามารถเข้าถึงข้อมูลที่เกี่ยวกับการใช้สิทธิของตน
* มีมาตรการในการอบรมและให้ความรู้แก่ลูกจ้างและพนักงานของกิจการ
* มีมาตรการร้องเรียนที่เหมาะสมเพียงพอ
* มีมาตรการตรวจสอบและประเมินการปฏิบัติตาม BCR
* กำหนดหน้าที่ในการให้ความร่วมมือกับสำนักงานคณะกรรมการคุ้มครองข้อมูลส่วนบุคคล
* อธิบายขอบเขตของการ BCR, สภาพของการส่งหรือโอนข้อมูล, ประเภทเจ้าของข้อมูลส่วนบุคคล

**กรณียกเว้น**

* เป็นการปฏิบัติตามกฎหมาย
* ได้รับความยินยอมจากเจ้าของข้อมูลส่วนบุคคล
* เป็นการปฏิบัติตามสัญญา
* เพื่อป้องกันอัตรายต่อชีวิต
* เพื่อประโยชน์สาธารณะ

_**ตัวอย่างของบริษัทจัดหางาน**_

```
- บริษัทจัดหางาน ต้องการส่งข้อมูลส่วนบุคคลของผู้ที่ประสงค์จะทำงานที่ต่างประเทศ ไปยังบริษัทของประเทศปลายทาง จะต้องได้รับความยินยอมจากเจ้าของข้อมูลส่วนบุคคลก่อน ถึงจะสามารถส่งข้อมูลไปยังบริษัทของประเทศปลายทางได้
```

_**ตัวอย่างของผู้ให้บริการจองที่พัก**_

```
- ผู้ให้บริการจองที่พัก ต้องการส่งข้อมูลส่วนบุคคล ไปยังโรงแรมที่พักของประเทศปลายทาง จะได้รับการยกเว้น เนื่องจากเป็นการปฏิบัติตามสัญญา
```

**6. แนวปฏิบัติเกี่ยวกับการการจัดทาข้อมูลนิรนาม**

การจัดทำข้อมูลนิรนาม เป็นการป้องกันการระบุตัวตนย้อนกลับมายังเจ้าของข้อมูล ซึ่งจะช่วยคุ้มครองผู้ควบคุมข้อมูล และ ผู้ประมวลผลข้อมูล จากความรับผิดที่อาจเกิดขึ้นได้ จะมีการเปลี่ยนรูปแบบจากข้อมูลดิบ ให้อยู่ในรูปของข้อมูลทางสถิติ แต่การเปิดเผยข้อมูลทางสถิติก็อาจนำไปสู่การระบุตัวตนย้อนกลับได้เช่นกัน การจัดทำข้อมูลนิรนามแบ่งออกเป็น 4 วิธี

* Formal Anonymisation
* Guaranteed Anonymisation
* Statistical Anonymisation
* Functional Anonymization

**การพิจารณาสถานการณ์ของข้อมูล**

* จัดทำผังการเคลื่อนที่ข้อมูล
* พิจารณาความรับผิดทางกฎหมาย
* พิจารณาตัวข้อมูล
* พิจารณาการใช้งานของข้อมูล
* พิจารณาการขอใช้ข้อมูลโดยชอบแม้ข้อมูลนั้นจะเป็นข้อมูลนิรนามแล้วก็ตาม

**การวิเคราะห์ความเสี่ยง และมาตรการจัดการความเสี่ยง**

* พิจารณาภาพรวมของข้อมูล
* วิเคราะห์สถานการณ์
* กำหนดมาตรการในการควบคุมความเสี่ยง

**การตัดสินใจถึงระดับของการจัดทำข้อมูลนิรนาม**

หลังจากที่ผู้จัดทำข้อมูลนิรนามได้พิจารณาตัวข้อมูลและสภาพแวดล้อมแล้ว จะต้องตัดสินใจถึงระดับของการจัดทำข้อมูลนิรนาม โดยอาจพิจารณาเป็นรายวิธีที่ใช้จัดทำข้อมูลนิรนาม ซึ่งแต่ละวิธีก็มีประสิทธิภาพ และคุณลักษณะในการป้องกันข้อมูลส่วนบุคคลที่แตกต่างกัน ได้แก่

1. การขจัดข้อมูลบ่งชี้ตัวบุคคลโดยตรง ( De-Identification )
2. K-Anonymisation
3. Differential Privacy

**เอกสารที่เกี่ยวข้อง**

* [แนวปฏิบัติเกี่ยวกับการคุ้มครองข้อมูลส่วนบุคคล 1.0](https://drive.google.com/file/d/1vfdq3vxjRzHZeYZi1XiSA0dpOQD-daWb/view?usp=sharing)
* [แนวปฏิบัติเกี่ยวกับการคุ้มครองข้อมูลส่วนบุคคล 2.0](https://drive.google.com/file/d/1BEg4YhOv3KdHdjsLsU8F9FV8Go45hK\_-/view)
* [แนวปฏิบัติเกี่ยวกับการคุ้มครองข้อมูลส่วนบุคคล 3.0](https://drive.google.com/file/d/1unw1OQvgTUX-b485iqAx-rM5KWzx9Yrl/view?usp=share\_link)
* [รายการช่วยประเมินการเตรียมความพร้อมเบื้องต้น](https://drive.google.com/file/d/1rZxRKifyw\_\_DqL0qGHqQ8nCuJbEaoaD\_/view?usp=sharing)
* [คู่มือ PDPA สำหรับประชาชน](https://drive.google.com/file/d/1uo1sLLj2wL1Ts9ctizXD62xGcYRHp-Hz/view?usp=sharing)
* [คู่มือ PDPA สำหรับผู้ประกอบการ SMEs](https://drive.google.com/file/d/1YeWGTNo\_sITZTbvuBOlnDvAK-VxoKOMj/view?usp=sharing)
* [คู่มือการปฏิบัติงานของบุคลากรในส่วนของการปฏิบัติตามกฎหมายคุ้มครองข้อมูลส่วนบุคคล](https://drive.google.com/file/d/1aayFWqaxZSEPNVBILveBezP-2kZ1Q\_J2/view?usp=sharing)
* [คู่มือแนวทางการประเมินความเสี่ยงและแจ้งเหตุการละเมิดข้อมูลส่วนบุคคล 1.0](https://drive.google.com/file/d/1ykt1ym0TeSmUAN38odbaOStpHUmv9Q7g/view?usp=sharing)

อ่านเพิ่มเติม : [http://bit.ly/2HZo4zA](http://bit.ly/2HZo4zA)
