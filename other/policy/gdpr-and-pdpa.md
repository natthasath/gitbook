# GDPR & PDPA

{% hint style="info" %}
หลายคนคงเคยได้ยินการทำ [General Data Protection Regulation ( GDPR )](https://ec.europa.eu/info/law/law-topic/data-protection\_en) เป็นกฎหมายของทางสหภาพยุโรป European Union ( EU ) ว่าด้วยการคุ้มครองข้อมูลส่วนบุคคล ส่วนพระราชบัญญัติคุ้มครองข้อมูลส่วนบุคคลของไทย Personal Data Protection Act B.E. ( PDPA ) ที่จะมีผลบังคับใช้ทั้งฉบับในวันที่ 27 พฤษภาคม 2563
{% endhint %}

## **ข้อมูลส่วนบุคคล ( Personal Data )**

ข้อมูลส่วนบุคคลตามนิยามของ GDPR คือ ข้อมูลเกี่ยวกับบุคคลซึ่งทำให้สามารถระบุตัวบุคคลนั้นได้ไม่ว่าทางตรงหรือทางอ้อม รวมถึงข้อมูลที่นำมารวมกันแล้วสามารถใช้ระบุอัตลักษณ์ของบุคคลได้ ไม่ครอบคลุมถึงผู้ตาย แต่เปิดให้รัฐสมาชิกออกกฎหมายเฉพาะของตนเอง

ปัจจุบัน ข้อมูลถือเป็นทรัพย์สินที่มีค่ายิ่งกว่าทองคำ และ น้ำมัน โดยที่เราสามารถนำข้อมูลมาวิเคราะห์ด้วย Big Data เพื่อทำกำไร แต่ในกรณีของ [Cambridge Analytica](https://www.netflix.com/title/80117542) ที่นำข้อมูลจาก Facebook มาทำ Campaign ในการหาเสียง ซึ่งเป็นการนำข้อมูลมาใช้ในทางที่ผิด

ประโยชน์ของการทำ GDPR นอกจากจะเป็นการทำให้ถูกต้องตามกฎหมาย ยังช่วยในเรื่องของการจัดระเบียบและการเพิ่มมาตรการรักษาความปลอดภัยในการจัดเก็บข้อมูล การจำกัดสิทธิ์ในการเข้าถึงข้อมูล ลดการจัดเก็บข้อมูลที่ไม่จำเป็น และที่สำคัญคือช่วยเพิ่มภาพลักษณ์และความน่าเชื่อถือ

## **สรุปสาระสำคัญของ ( EU GDPR )**

* มีผลบังคับใช้ตั้งแต่วันที่ 25 พฤษภาคม 2561 เป็นต้นไป
* มีผลบังคับใช้นอกอาณาเขต กล่าวคือ ข้อมูลส่วนบุคคลของพลเมืองทั้ง 28 ประเทศ ที่เป็นสมาชิกของทางสหภาพยุโรป จะอยู่ภายใต้ความคุ้มครองของกฎหมายฉบับนี้
* การได้มาซึ่งข้อมูล จะต้องขอความยินยอมจากเจ้าของข้อมูลต้องชัดเจนและชัดแจ้ง พร้อมบอกวัตถุประสงค์ในการใช้งาน และวิธีการจัดเก็บข้อมูล รวมถึงการสำรองข้อมูลโดยห้ามคิดค่าใช้จ่าย
* กรณีที่ไม่ปฏิบัติตาม จะต้องจ่ายค่าปรับตามคำสั่งของ “คณะกรรมการข้อมูลส่วนบุคคล” เป็นเงิน 4 % ของรายได้ทั้งหมดทั่วโลก
* กรณีที่ข้อมูลสูญหาย ถูกเผยแพร่ ถูกขโมยไป จะต้องแจ้งให้เจ้าของข้อมูลทราบภายใน 72 ชั่วโมง
* กรณีที่เจ้าของข้อมูล ต้องการขอให้ลบข้อมูล สามารถกระทำได้

## **แนวปฏิบัติการคุ้มครองข้อมูลส่วนบุคคล ( TDPG 2.0 )**

* แนวปฏิบัติการกำหนดและแยกแยะข้อมูลส่วนบุคคล ( Guideline for Personal\
  Data Classification )
* แนวปฏิบัติเกี่ยวกับฐานในการประมวลผลข้อมูลส่วนบุคคล ( Guideline on Lawful\
  Basis for Processing Personal Data )
* แนวปฏิบัติเกี่ยวกับหน้าที่และความรับผิดชอบของผู้ควบคุมและผู้ประมวลผลข้อมูล\
  ( Guideline on Duties and Responsibilities of Controllers and Processors )
* แนวปฏิบัติเพื่อการประเมินผลกระทบด้านการคุ้มครองข้อมูลส่วนบุคคล ( Guideline on Data Protection Impact Assessment )
* แนวปฏิบัติเกี่ยวกับการโอนข้อมูลส่วนบุคคลไปยังต่างประเทศหรือองค์กรระหว่างประเทศ ( Guideline on Cross-border Data Transfer )
* แนวปฏิบัติเกี่ยวกับการจัดทำข้อมูลนิรนาม ( Guideline on Anonymization )

## **ตัวอย่างข้อมูลส่วนบุคคล**

{% tabs %}
{% tab title="ต้องขอความยินยอม" %}
* ชื่อ-นามสกุล, ชื่อเล่น
* เลขบัตรประชาชน, เลขหนังสือเดินทาง, เลขบัตรประกันสังคม, เลขใบอนุญาตขับขี่, เลขประจำตัวผู้เสียภาษี, เลขบัญชีธนาคาร, เลขบัตรเครดิต
* ที่อยู่, อีเมล, เลขโทรศัพท์
* ข้อมูลอุปกรณ์เครือข่าย เช่น IP address, MAC address, Cookie ID, Log File
* ข้อมูลทางการแพทย์ ( Biometric ) เช่น รูปภาพใบหน้า, ลายนิ้วมือ, ฟิล์มเอกซเรย์,\
  ข้อมูลสแกนม่านตา, ข้อมูลอัตลักษณ์เสียง, ข้อมูลพันธุกรรม
* ข้อมูลทางการศึกษา ( Education ) เช่น ทรานสคริป, งานวิจัย, วิทยานิพนธ์, ใบรับปริญญา
* ข้อมูลแสดงทรัพย์สิน เช่น ทะเบียนรถยนต์, โฉนดที่ดิน, พินัยกรรม
* ข้อมูลที่สามารถเชื่อมโยงไปยังข้อมูลข้างต้นได้ เช่น วันเกิดและสถานที่เกิด, เชื้อ\
  ชาติ, สัญชาติ, น้ำหนัก, ส่วนสูง, ข้อมูลตำแหน่งที่อยู่, ข้อมูลการแพทย์,\
  ข้อมูลการศึกษา, ข้อมูลทางการเงิน, ข้อมูลการจ้างงาน
* ข้อมูลอ่อนไหว เช่น เชื้อชาติ ศาสนา การเมือง รสนิยมทางเพศ ประวัติอาชญากรรม ข้อมูลสุขภาพ ข้อมูลพันธุกรรม ( มีข้อยกเว้นไม่ต้องขอความยินยอมจากเจ้าของข้อมูล )
{% endtab %}

{% tab title="กรณียกเว้นไม่ต้องขอความยินยอมจากเจ้าของข้อมูล" %}
* Vital Interest : ในกรณีรักษาสุขภาพ ร่างกาย และชีวิต เช่น เจ้าของข้อมูลประสบอุบัติเหตุ ไม่ได้สติ แต่มีความจำเป็นต้องเก็บข้อมูลสุขภาพ เพื่อใช้ในการรักษา รวมถึงการรักษาประโยชน์ส่วนรวมของบุคคลอื่นด้วย เช่น โรคระบาด ภัยธรรมชาติ
* Social Protection & Non-profit : ในกรณีดำเนินกิจกรรมโดยชอบด้วยกฏหมายขององค์กรไม่แสวงหากำไร เช่น มูลนิธิ สมาคม สหภาพแรงงาน
* Manifestly made public : ในกรณีที่ข้อมูลถูกเปิดเผยต่อสาธารณะด้วยความยินยอมโดยชัดแจ้งจากเจ้าของข้อมูล ผู้ควบคุมข้อมูลสามารถจัดเก็บข้อมูลดังกล่าวโดยไม่ต้องขอความยินยอมอีก เช่น การให้สัมภาษณ์ การออกอากาศทางโทรทัศน์
* Legal Claim : ในกรณีเรียกร้องสิทธิตามกฏหมาย เช่น ผู้ทรงสิทธิเรียกร้องอยู่ระหว่างการเตรียมคำฟ้องเพื่อขอให้ศาลยุติธรรมบังคับการตามสิทธิเรียกร้องของตน ในการเตรียมคำฟ้องนั้นทนายไม่ต้องขอคำยินยอมในการจัดเก็บข้อมูลของบุคคลที่สาม
* Preventive or Occupational Medicine : ในกรณีที่มีความจำเป็นในการปฏิบัติตามกฎหมายด้านเวชศาสตร์ป้องกัน ( มาตรการป้องกันโรค ) หรืออาชีวเวชศาสตร์ ( การดูแลสุขภาพของพนังาน )
* Public Health : ในกรณีที่มีความจำเป็นในการปฏิบัติตามกฎหมายด้านสาธารณะสุข การป้องกันโรคติดต่อ
* Health or Social Care System : ในกรณีที่มีความจำเป็นในการปฏิบัติตามกฎหมายด้านการคุ้มครองและประกันสังคม เช่น การคุ้มครองแรงงาน การประกันสังคม หลักประกันสุขภาพ สวัสดิการการรักษาพยาบาล การคุ้มครองผู้ประสบภัย
* Archiving, Scientific or Historical Research : ในกรณีที่มีความจำเป็นในการปฏิบัติตามกฎหมายด้านงานวิจัย
* Substantial Public Interest : ในกรณีที่การจัดเก็บข้อมูลอ่อนไหวไม่ตรงกับข้อยกเว้นที่กล่าวมา แต่เปิดช่องให้สามารถจัดเก็บข้อมูลเพื่อประโยชน์สาธารณะ เช่น การปฏิบัติงานตามอำนาจหน้าที่ของหน่วยงานรัฐ การป้องกันการดำเนินการที่ไม่ชอบด้วยกฎหมาย
{% endtab %}
{% endtabs %}

## **การนำไปปรับใช้**

การนำไปใช้งาน ส่วนตัวคิดว่าสามารถนำแนวปฏิบัติการคุ้มครองข้อมูลส่วนบุคคล ( TDPG 2.0 ) ไปปรับใช้ได้เลย โดยให้จัดทำแบบฟอร์มมาตรฐานก่อน แล้วค่อยส่งไปให้แต่ละหน่วยงาน ทั้ง 6 แนวปฏิบัติ ควรจัดทำแบบฟอร์มให้เข้าใจง่าย และมีความยืดหยุ่น

## **เอกสารที่เกี่ยวข้อง**

* [แนวปฏิบัติเกี่ยวกับการคุ้มครองข้อมูลส่วนบุคคล 1.0](https://drive.google.com/file/d/1vfdq3vxjRzHZeYZi1XiSA0dpOQD-daWb/view?usp=sharing)
* [แนวปฏิบัติเกี่ยวกับการคุ้มครองข้อมูลส่วนบุคคล 2.0](https://drive.google.com/file/d/1BEg4YhOv3KdHdjsLsU8F9FV8Go45hK\_-/view)
* [แนวปฏิบัติเกี่ยวกับการคุ้มครองข้อมูลส่วนบุคคล 3.0](https://drive.google.com/file/d/1unw1OQvgTUX-b485iqAx-rM5KWzx9Yrl/view?usp=share\_link)
* [รายการช่วยประเมินการเตรียมความพร้อมเบื้องต้น](https://drive.google.com/file/d/1rZxRKifyw\_\_DqL0qGHqQ8nCuJbEaoaD\_/view?usp=sharing)
* [คู่มือ PDPA สำหรับประชาชน](https://drive.google.com/file/d/1uo1sLLj2wL1Ts9ctizXD62xGcYRHp-Hz/view?usp=sharing)
* [คู่มือ PDPA สำหรับผู้ประกอบการ SMEs](https://drive.google.com/file/d/1YeWGTNo\_sITZTbvuBOlnDvAK-VxoKOMj/view?usp=sharing)
* [คู่มือการปฏิบัติงานของบุคลากรในส่วนของการปฏิบัติตามกฎหมายคุ้มครองข้อมูลส่วนบุคคล](https://drive.google.com/file/d/1aayFWqaxZSEPNVBILveBezP-2kZ1Q\_J2/view?usp=sharing)
* [คู่มือแนวทางการประเมินความเสี่ยงและแจ้งเหตุการละเมิดข้อมูลส่วนบุคคล 1.0](https://drive.google.com/file/d/1ykt1ym0TeSmUAN38odbaOStpHUmv9Q7g/view?usp=sharing)

**อ่านเพิ่มเติม** : [http://bit.ly/2HZo4zA](http://bit.ly/2HZo4zA)
